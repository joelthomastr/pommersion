# Pommersion <a name="top"></a>

*Dilin içinde kalarak dil öğrenme oyunu*

[EN](https://joelthomastr.github.io/pommersion/) | TR

[Genel Bakış](#overview)<br>
[Arka Plan](#backstory)<br>
[Oyun Düzeni](#gameplay)<br>
&nbsp;&nbsp;&nbsp;[Pomodoro Sırasında](#pomodoro)<br>
&nbsp;&nbsp;&nbsp;[Mola Sırasında](#break)<br>
[Bilinmesi Gerekenler](#guidance)<br>
&nbsp;&nbsp;&nbsp;[Oyuncular İçin](#player)<br>
&nbsp;&nbsp;&nbsp;[Moderatör İçin](#moderator)<br>
&nbsp;&nbsp;&nbsp;[Yardımcılar İçin](#helper)<br>
[Tüyolar](#tips)<br>
&nbsp;&nbsp;&nbsp;[Bir Dahaki Sıranız İçin Öneriler](#ideas)<br>
&nbsp;&nbsp;&nbsp;[İletişim Yöntemleri](#techniques)

| Genel Bilgiler | |
| ----------------- | ---------- |
| Oyun süresi         | 55 dakika |
| Oyuncu sayısı | 1-8 oyuncu<br>1 moderatör<br>yardımcılar (isteğe bağlı) |
| Amaç | Hedef dilinizde yeni bir şey öğrenmek! |

## Genel Bakış <a name="overview"></a>

Yeni bir dil öğrenmeye istekli **oyuncular**, oyun sırasında bu dilde [yeni bir şey](#ideas) öğrenmeyi hedefliyor, mesela yeni bir kelime, yeni bir cümle yapısı ya da yeni bir kalıp ifade. En az bir yeni şey öğrenen herkes oyunu kazanır!

**Pomodoro**, sadece hedef dil konuşularak geçirilen bir süredir. Bir [oyunda](#gameplay) üç pomodoro bulunur, aralarında mola verilir.

Pomodoronun en önemli kuralı şu: **Pomodoro sırasında hedef dilin dışındaki bir dil kullanılamaz.** Bunun dışında oyuncular kendini ifade etmek için her türlü yöntemi kullanabilir. Mesela el işareti yapmak, sessiz sinema oynamak ya da nesne göstermek serbest.

Sık sık **mola** verilir, bu sayede oyuncular hedef dil hakkında kendi dilinde soru sorabilir. Ayrıca pomodoro sırasında kullanacakları [iletişim yöntemleri](#techniques) hakkında da konuşabilirler.

**Moderatör**, oyunun devam etmesini ve kuralların uygulanmasını sağlar. Moderatörün hedefi, tüm oyuncuların hedef dilde yeni bir şey öğrenmesi ve eğlenceli bir zaman geçirmesi. Moderatör aynı zamanda oyunculardan biri olabilir.

Hedef dili bilen bazı arkadaşlar oyuncuların sorularını cevaplamak için **yardımcı** olarak hazır bulunurlarsa iyi olur. Moderatör aynı zamanda yardımcılık yapabilir. Ama yardımcı olmadan Pommersion oynamak mümkün. Oyuncular birbirinden veya ellerindeki kitaplar ya da uygulamalardan da yeni şeyler öğrenebilir ve pomodoro sırasında bunları içselleştirebilir.

Bu rollerin birbiriyle nasıl etkileşimde bulunduğunu daha detaylı öğrenmek için [Bilinmesi Gerekenler](#guidance) kısmına bakabilirsiniz.

<div style="text-align:right"><a href="#top">İçindekiler</a></div>

## Arka Plan <a name="backstory"></a>

Yetişkinler yeni bir dil öğrendiğinde genelde zamanlarının ve enerjilerinin çoğunu dil *hakkında* bir şeyler öğrenmek için harcarlar. Ama bu işe yaramıyor, çünkü beyindeki dil edinimi devrelerini harekete geçiren şey, sadece o dilde kalarak kurulan anlamlı ve amaçlı iletişimdir.

Öte yandan öğrenmek istediğiniz dilde kalarak iletişim kurmak zordur. Bunun için fırsatlar az olabilir ve özellikle İngilizce bilenler için bu fırsatları değerlendirmeyerek bildikleri dilde kalmak daha kolay olabilir.

*Pommersion* kelimesi *pomodoro* ve *immersion* kelimelerinden türetilmiştir. Bu oyun, [pomodoro tekniğinin](https://tr.wikipedia.org/wiki/Pomodoro_Tekni%C4%9Fi) temel kavramlarını kullanarak dil öğrenmeye çalışan yetişkinlerin ihtiyacı olan iki şeyi sağlar: dilin *içinde* kalarak geçirilen zamanlar (İngilizcesi "immersion"), ve dil *hakkında* konuşmak için fırsatlar. Zoom gibi telekonferans araçları kullanarak oynanabilmesi için de tasarlanmıştır.

Tasarlanması için son ilhamı [Viossa](https://www.youtube.com/watch?v=F1LBCMWDNwo) adlı yapay bir picin dili sağladı. Onun olmazsa olması, konuşanların kesinlikle bu dilin içinde kalmasıdır. Başka ilham kaynakları arasında toplumsal dil canlandırma çalışması [Where Are Your Keys?](https://whereareyourkeys.org/) ve saha dilbilimcisi Daniel Everett tarafından [tanıtılanlara](https://www.youtube.com/watch?v=sYpWp7g7XWU) benzer söyletim teknikleri sayılır.

<div style="text-align:right"><a href="#top">İçindekiler</a></div>

## Oyun Düzeni <a name="gameplay"></a>

Bir oyun 55 dakika sürer:

* Birinci pomodoro (10 dakika)
  * Birinci mola (5 dakika)
* İkinci pomodoro (10 dakika)
  * İkinci mola (5 dakika)
* Üçüncü pomodoro (10 dakika)
  * Üçüncü mola (15 dakika)

### Pomodoro Sırasında <a name="pomodoro"></a>

Moderatör tek tek her oyuncuya **sıra** verir. Her oyuncu oyun sonuna kadar en az bir defa sıra alır. Genelde tüm oyuncular sıra aldıktan sonra bir oyuncuya ikinci sıra verilir, ama gerekirse moderatör istisna yapabilir.

Sırası geldiğinde oyuncunun kiminle neyi konuşacağı tamamen onun kararı. Örneğin:

- Bir eşyayı eline alıp ne olduğunu sorabilir.
- Bir cümle kurup doğru olup olmadığını sorabilir.
- Bir cümleye başlayıp başkasının tamamlamasına yardım etmesi istediğini belli edebilir.
- Yeni öğrendiği kelimeleri kullanmak için sohbet başlatabilir.
- Öylesine konuşabilir.

Oyuncu ne zaman isterse sırasının bittiğine karar verebilir. Çok zaman alırsa moderatör sırasını sonlandırabilir.

### Mola Sırasında <a name="break"></a>

Herkes istediği dili kullanabilir.

Moderatör her oyuncuya hedef dil hakkında soru sormak için fırsat tanır. İlk iki mola kısa, bu nedenle sorular ve cevaplar kısa tutulmalı. Karmaşık konular üçüncü molaya bırakılmalı.

<div style="text-align:right"><a href="#top">İçindekiler</a></div>

## Bilinmesi Gerekenler <a name="guidance"></a>

İlk kez Pommersion oynamadan önce mutlaka rolünüzle ilgili aşağıdaki notları okuyun.

### Oyuncular İçin <a name="player"></a>

1. **Ne öğrenmek istediğinizi bilin.** Oyun başlamadan aklınızda bir şey olması iyi olur. Ama fazla hırslanmayın. Unutmayın, oyunu kazanmak için sadece yeni *bir şey* öğrenmeniz yeterli! Tüyolar için [Bir Dahaki Sıranız İçin Öneriler](#ideas) kısmına bakın.

2. **Yılmayın.** Diğer oyuncuların dili sizden daha iyi bildiğini fark edebilirsiniz. Ama unutmayın, sıra size gelince seviyeyi siz belirleyeceksiniz. Diğer herkes size uyum sağlayacak.

3. **Sıranız gelince yaratıcılığınızı gösterin!** Pomodoro sırasında yasak olan, başka bir dili *konuşmak*. Bu *sadece* hedef dili konuşarak iletişim kuracağınız anlamına gelmiyor. El işaretleri, yüz ifadeleri, komik sesler, sessiz sinema, etrafınızda bulunanları kullanmak, aklınıza gelebilecek diğer her şey serbest. Yeter ki başka bir *dili* konuşmayın. Çünkü hâlâ hedef dilin içinde kalmış sayılırsınız. Derdinizi anlatmak için bu özgürlüğü sonuna kadar değerlendirin. Bunu nasıl yapabileceğinizle ilgili daha başka bilgiler için [İletişim Yöntemleri](#communication) kısmına bakın.

4. **İzleyin ve öğrenin.** Diğer oyuncuları izleyerek yeni kelimeler ve gramer kuralları öğrenebilirsiniz. Bazı etkili iletişim yöntemleri de gözlemleyebilirsiniz.

5. **Baskı yok.** Çekinmeyin. Ama çekingenlik yaşarsanız sıranızı atlamakta kendinizi rahat hissedin. Sıra sizde değilken de yeni  şeyler öğrenebilirsiniz, ister pomodoro isterse de mola sırasında.

6. **Molaları sonuna kadar değerlendirin.** Kendi dilinizde soru sorun. Az önceki pomodoro sırasında olanlar hakkında her şeyi sorabilirsiniz. Bir sonraki pomodoro sırasında işinize yarayacak temel kelimeler ve cümleler sorabilirsiniz, örneğin "Doğru mu?", "Anladın mı?", "Nasıl diyebilirim?" Ayrıca sinyal olarak bazı el işaretleri kullanmak için de anlaşabilirsiniz.

Dilde biraz ilerleyen bir oyuncuysan yardımcılık da yapabilirsin. Ama hemen atılmak yerine lütfen yardımcılar için olan notları okuyun.

<div style="text-align:right"><a href="#top">İçindekiler</a></div>

### Moderatörün Rolü <a name="moderator"></a>

Temel işleviniz, *tüm* oyuncuların *eğlenceli* bir zaman geçirmesi.

1. **Tüm oyuncuların dahil edildiğini hissetmesini** ve oyun sonuna kadar yeni bir şey öğrendiğini sağlayın. Özellikle çekingen olanlarına destek olmanız gerekir.

2. **Kimsenin kendini baskı altında hissetmemesini sağlayın.** Tüm oyuncuların sıra aldığından emin olun, ama bir oyuncu pas geçmek ya da erken bitirmek istiyorsa buna saygı duyun.

2. **Sıra kimdeyse, dilin seviyesini o belirler.** Dili iyi bilen oyuncular ve yardımcılar istemeden de olsa atlayıp sohbete hâkim olabilir. Gerekirse nazikçe müdahale edip kontrolü sırası olan oyuncuya geri verin.

3. **Oyunun devam etmesini sağlayın.** Özgüveni yüksek olan oyuncuları bırakırsanız tüm zamanı bitirebilir. Bir oyuncunun çok zaman aldığını ve diğer oyunculara zaman kalmayacağını görüseniz, sırasını nazikçe sonlandırın.

4. **Saate bağlı kalın.** Herkese pomodoro sırasında hedef dilin içinde kalması gerektiğini hatırlatın.

Oyuncuysanız kendinize de sıra verin. Yardımcıysanız, yardımcılar için olan notlar sizin için de geçerli.

<div style="text-align:right"><a href="#top">İçindekiler</a></div>

### Yardımcının Rolü <a name="helper"></a>

İyi ki aramızda varsınız! Siz olmasaydınız oyuncular sadece birbirinden bir şeyler öğrenebilirdi, bu nedenle katıldığınız için çok teşekkürler. Ama büyük güç, beraberinde büyük sorumluluk getirebilir. Bu gücü doğru kullanırsanız oyun harika olabilir, yanlış kullanırsanız berbat olabilir.

1. **Gereğinden az bilgi paylaşmaktan değil, gereğinden fazla bilgi paylaşmaktan korkun.** Oyunun amacı yeni *bir şey* öğrenmek, *her şeyi* değil. Fazla bilgi paylaşırsanız oyuncular bunalır. Herkes eğlenceli bir zaman geçirsin istiyoruz!

2. Oyuncunun sırası gelince, her şeye **o karar versin**. Az ya da çok şey öğrenmek isteyebilir, sizden ya da başka birinden öğrenmek isteyebilir. Tüm yanlışlarının düzeltilmesini mi yoksa şimdilik sadece anlaşılmak mı istediğini anlamaya çalışın. Bu konuda emin değilseniz, "Yani... anlıyorum" diyebilirsiniz. Şimdilik bu ona yetiyorsa başka bir şey gerekmez.

3. Bir oyuncu sizinle yavaş konuşursa **zamanını almasına izin verin**. Doğru kelimeyi araması gerekirse, bırakın arasın. Ancak gözünüz içine bakarak doğru kelimeyi ona vermenizi istediğini belli ederlerse cümlesini tamamlayın.

4. **Oyuncunun dil seviyesinde kalın.** Sırası olan oyuncunun hangi seviyesinde olduğunu anlamaya çalışın ve onunla o seviyede konuşun. Bir şeyin onun için yeni olduğunu anlarsanız o yeni şeyi iyice öğrenmelerine odaklanın. İyi [iletişim yöntemleri](#communication) kullanarak anladıklarından emin olun. Hazır olduğunu gösterene kadar yeni bir bilgi eklemeyin.

5. **Tek seferde sadece bir şeyi düzeltin.** Oyuncunun bunu istediğine eminseniz hatalarını düzeltebilirsiniz. Ama o bunu sizden istemedikçe tüm hatalarını düzeltmeniz gerekmez. Bir şey düzeltirseniz oyuncu hatırlayacak. Fazla şey düzeltirseniz oyuncu hiçbirini hatırlamayacak ve eğlenceli bir zaman geçirmiş olmayacak.

<div style="text-align:right"><a href="#top">İçindekiler</a></div>

## Tüyolar <a name="tips"></a>

### Bir Dahaki Sıranız İçin Öneriler <a name="ideas"></a>

Pomodorodaki bir sonraki sıranızda en az bir yeni şey öğrenmeye çalışın. Ama aynı anda fazla şey öğrenmeye çalışmayın!

Peki acaba nereden başlamalı? Bu tamamen size bağlı. Ama ilham arıyorsanız aşağıdaki önerilere bakabilirsiniz. (CEFR seviyelerinin kodları eklenmiştir.)

Önemli olan, aklınızda öğrenmek istediğiniz şeyin net olması ve diğer oyuncunun ya da yardımcının neyi aradığınızı anlaması.

|  | Öneriniz |
| --- | --- |
| **Sıfırdan başlıyorsanız...** | Öylesine bir kelime uydurun, mesela "çaço." Bir yardımcının ya da oyuncunun adını söyleyin. Bir şeyi kaldırıp gösterin ve "Çaço?" deyin. Diğer kişi doğru kelimeyi verecektir. |
|  | Bir yardımcının ya da oyuncunun adını söyleyin. Ardından bir hareketi canlandırın, mesela başınızı elinizin tersine yaslayın ya da yürürmüşçesine kollarınızı ileri geri hareket edin. Adınız Can ise, "Can çaço?" deyin. Diğer kişi doğru kelimeyi verecektir. |
| **Bazı temel cümleleri biliyorsanız...** (A1) | Kelimesini bilmediğiniz bir şey düşünün. Bir yardımcının ya da oyuncunun adını söyleyin. Ardından bildiğiniz kelimeleri kullanarak o şeyin anlatın. En son "Bu nedir?" diye sorun. |
| | "Boşlukları doldurma" tekniği şöyle kullanın: Bir yardımcının ya da oyuncunun adını söyleyin. Ardından bir cümle söyleyin ama öğrenmek istediğiniz kelimenin yerine "boşluk" bırakın. Örneğin, "Bu kalem benim" dedikten sonra ikinci bir kalemi diğer kişiye uzatırken "Bu kalem...?" diyebilirsiniz. Diğer kişi doğru kelimeyi verecektir. |
| **Bugün neler yaptığınızı anlatabiliyorsanız...** (A2) | Bir yardımcının ya da oyuncunun adını söyleyin. Bildiğiniz cümlelerle yeni bir şey söylemeyi deneyin, ardından "Doğru mu?" veya "Anladın mı?" deyin. |
| | Yeni bir şey öğrendiğinizde sıranız bitmemişse, hemen farklı bir cümlede kullanmayı deneyin. Ardından "Doğru mu?" veya "Anladın mı?" deyin. |
| **Günlük hayattaki çoğu durumu idare edebiliyorsanız...** (B1) | Sevdiğiniz bir konuda konuşun. Söyleyemediğiniz bir şeye gelince bir yardımcıya "Bunu nasıl diyebilirim?" deyin. |
| **Çoğu düşüncenizi ifade edebiliyorsanız...** (B2) | Hedef dilde en son ne zaman zorlandığınızı düşünün ve bir yardımcıya anlatın. Neler olduğunu ve hangi noktada zorlandığınızı açıklayın. Aradığınızı bulamasanız da mutlaka yeni bir şey öğreneceksiniz. |
| **Çoğunlukla hatasız konuşuyorsanız...** (C1) | Bir yardımcıyla sohbet edin. Ama tam olarak hangi konuda yardım istediğinizi belirtin: gramer mi, telaffuz mu, yoksa her ikisi mi? Yardımcı sizi düzeltene kadar devam edin, sonra düzelttiği noktaya odaklanın. |
| | Bir yardımcıyla çok bir şey bilmediğiniz bir konuda konuşun. Çok geçmeden yeni bir şey öğreneceksiniz. Bu yeni bir kelime, yeni bir deyim, doğru bir telaffuz ya da gramer üzerine bir nokta olabilir.  |

<div style="text-align:right"><a href="#top">İçindekiler</a></div>

### İletişim Yöntemleri <a name="techniques"></a>

Oyuncu ya da yardımcı olsun, oyuncu bir şey için doğru kelimeyi bilmiyorsa ya da çok kilit bir gramer noktasını bilmiyorsa, iletişim nasıl gerçekleşebilir? Yaratıcılıkla!

Saha dilbilimcilerinin kullandığı bazı yöntemleri açıklayan [First Contact Survival Kit](https://www.youtube.com/watch?v=yosTuSwg-Is&t=2m59s) videosunu izlemek size ilham verebilir.

Aşağıda bazı genel öneriler yer alıyor:

#### İpuçları

**Yüz ifadenizle** söylediğinize duygu katın. İyi bilinen ya da anlaştığınız bir **el işareti** kullanın. Bir **nesne** ya da eşya kullanarak ne demek istediğinizi gösterin. İnternette **resim** arayıp cihazınızda diğer kişiye gösterin.

Hangi kelimeyi aradığınızı ya da yeni bir kelimenin ne demek olduğunu göstermek için **bağlam** verin ya da uydurun. "Boşlukları doldurma" tekniği bu kapsama girer.

#### Örnekler

Bir kelimenin ne demek olduğunu ya da hangi kelimeyi aradığınızı netleştirmek için birden fazla örnek verin. Kelimenin kullanıldığı farklı durumları açıklamak için **hikaye anlatın**. Durumu canlandırın, mesela **sessiz sinema** ya da pandomim yapın.

#### Tezatlar

Oyuncu bir kelimeyi bilmiyorsa belki de **tersini** biliyordur. Örneğin "beyaz" kelimesini bilmiyorsa şöyle diyebilir: "Süt siyah değil, nedir?" Yardımcı hangi kelimeyi aradığını hemen anlar. Ya da "senin" kelimesini öğrenmeye çalışıyorsa "Bu benim değil, kimim?" diğerek konuştuğu kişiye işaret edebilir.

**Karşılaştırma** yapmak da işe yarayabilir. Örneğin, oyuncu "daha" kelimesini bilmiyorsa şöyle diyebilir: "Araba büyük, ama ev... şey büyük." Diğer kişi "daha büyük" diyerek düzeltebilir.

<div style="text-align:right"><a href="#top">İçindekiler</a></div>

-----
Version 4.10 <br>&#169; 2020 Joel Thomas<br>[Feedback](https://docs.google.com/forms/d/e/1FAIpQLScMbxynYi-_2QWi6Afp2smonAVkPGx6LHWZGwVMsvc-JTFkBA/viewform?usp=pp_url)
